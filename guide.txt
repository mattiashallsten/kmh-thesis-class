Lista för huvudtextens grafiska form
====================================

- Förslag på typsnitt, storlek, radavstånd: Times New Roman, 11 punkter, 1,5
  radavstånd i löptext. Fotnoter 9 punkter.

- Standardmarginaler 3 centimeter överallt: höger, vänster, uppe och nere.

- Citat ska alltid vara exakt återgivna. Längre citat i eget stycke: blankrad,
  indrag för hela citatet och mindre textstorlek (9 punkter), blankrad. Obs
  varken kursivering eller citationstecken, såvida inte detta finns i orginalet
  som citeras.

- Textens olika nivåer: var noga med att ha samma utseende med teckenstorlek,
  kursivering, fetstil och indrag till textens olika avdelningar med rubriker,
  underrubriker, löpande text, uppräkningar, citat, fotnoter etc. Om allt detta
  är konsekvent gjort så är det betydligt lättare att orientera sig i
  texten. Använd alltid indrag för nytt stycke i löpande text. Om blankrad innan
  nytt stycke behöver även en underrubrik föras in.

- Innehållsförteckning ska finnas, där även sidnummer tydligt framgår. Här
  listas även bilagor/appendix, exempelvis i form av partitur och inspelningar.

- Bildtexter ska kursiveras och högerställas.

- Sidnummer ska centreras nedtill.

- Fotnoter ska numreras och hamna längst ned på sidan (alltså helst inte samlade
  i slutet). Det finns flera godkända system för fotnoter och referenser. Välj
  ett och var konsekvent. En mer utförlig guide till referenshantering finns i
  ovan i denna pdf. Oxford rekommenderas.

- Referenslista ska finnas. Käll- och litteraturhänvisningar görs enligt det
  system som du har valt och kom ihåg att även musik som du skriver om
  (inspelningar, konserter, partitur etc) självklart måste finnas med i
  referenslistan. Se särskild guide för referenser.

- Examensarbetet är ”musik” + ”text” (dvs ”det praktiska arbetet” plus ”det
  skriftligt reflekterande arbetet”) och därför ska musiken finnas med i det
  färdiga arbetet. Detta beror förstås på arbetets art och utformning, men det
  vanligaste är kanske att musiken bifogas i form av partitur och
  inspelningar. Tänk på att musiken ska finnas med när det färdiga arbetet
  skickas ut som pdf inför ventileringsseminariet!

- Titeln ska informera om innehållet och väcka intresse. Gärna rubrik och underrubrik.

- Syftet ska förstås framgå tydligt, även om texten inte är strikt akademisk.

- För kandidatstudenter ska texten omfatta minst 2 500 ord (motsvarande ca 10
  sidor eller 15 000 tecken inklusive blanksteg).

- För masterstudenter ska texten omfatta minst 5 000 ord (motsvarande ca 20
  sidor eller 30 000 tecken inklusive blanksteg).
